Мій проект передбачає створення питально-відповідальної системи для фактологічних питань українською мовою. Основний набір даних, який я завантажив і почав обробляти для свого проекту - файл infobox_properties_uk.tql, 2.5 Гб RDF-трійок, витягнутих із інфобоксів української вікіпедії. Імовірно, до цього набору додадуться й інші дані.

Як пишуть Джурафскі та Мартін в останньому виданні свого підручника, 

> A common evaluation metric for factoid question answering, introduced in the TREC Q/A track in 1999, is mean reciprocal rank, or MRR. MRR assumes a test set of questions that have been human-labeled with correct answers.

Таким чином, мені знадобиться тестовий набір питань із правильними відповідями. Його можна згенерувати автоматично, застосувавши поширені форми питань разом з фактами із бази знань, але людина-анотатор повинна як мінімум проглянути і виправити всі помилки. А можна, для ще вищої якості, писати питання і відповіді вручну. Набір питань має бути немалий, і тому я міг би залучити інших людей як мінімум до перевірки автоматично створених пар "питання-відповідь", а максимум і до ручного їх написання.