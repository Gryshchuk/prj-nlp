# Повний цикл NLP-проекту

## I. Перевірка фактів на достовірність

У межах цієї задачі ви побудуєте систему видобування фактів на правилах, а також інструменти для оцінювання цієї системи та фактів, які вона добуватиме.

### 1. Домен

Виберіть домен, для якого можна побудувати невелику базу даних на основі Wikipedia, DBPedia, IMDB тощо. Проаналізуйте домен і напишіть програму для побудови бази даних. Приклади доменів:
- актор і фільми, в яких він знімався
- письменник і книжки, які він написав
- музичний гурт і його учасники/концерти/альбоми з роками діяльності/випуску
- компанія і всі її CEO/CTO з роками діяльності
- людина і всі її місця роботи з часовими проміжками
- політик і політичні партії, в яких він брав участь
- винахідник та його винаходи

### 2. Видобування фактів

2.1. Напишіть програму, яка шукає статтю у Вікіпедії про сутність, що належить до вашого домена, та витягає текст цієї статті.

2.2. Напишіть програму, яка опрацьовує текст статті (саме текст, а не таблички, якщо такі є) та витягає з нього інформацію про ваш домен. Цю інформацію ви будете порівнювати зі сформованою базою даних.

### 3. Оцінювання результатів

Розробіть метрику, яка покаже, наскільки інформація, яку ви дістали зі статті, збігається з інформацією в вашій базі даних. Скільки пропущеної інформації з кожного боку? Чи є часткові збіги? (Наприклад, ім'я СЕО збігається лише частково або ім'я СЕО збігається, а роки діяльності різні.)

### Приклад

1. З бази каверів пісень дістаємо пісні та виконавців цих пісень з роками виконання. Наприклад, *Fever* з https://secondhandsongs.com/work/886/versions стане
```
1956,Little Willie John,Sandra Meade	
1957,Earl Grant,Kay Martin and Her Bodyguards,Ray Peterson
1958,Peggy Lee,Maureen Evans,Sallie Blair
1959,Norma Bengell,Sam Butera and The Witnesses,Frankie Avalon	
1960,Elvis Presley
...
1982,The Jam,Amanda Lear
1983,Marine Girls
1984,The Neville Brothers
...
```

2.1. Скрейпимо інформацію про пісню з Вікіпедії: https://en.wikipedia.org/wiki/Fever_(Little_Willie_John_song).

2.2. Пишемо набір правил (за допомогою частин мови, синтаксичних дерев, регекспів тощо), які витягають потрібну нам інформацію з тексту:

*Elvis Presley released a near identical version to Lee's two years following her cover, for his 1960 album, Elvis Is Back!...*  
*During their 1982 world tour, the British group The Jam covered the song as part of a medley with their own "Pity Poor Alfie"...*  
```
1960,Elvis Presley
1982,The Jam
```

3. Оцінюємо результат.

## II. Курсовий проект

Для свого курсового проекту дослідіть такі питання:
1. які метрики для оцінки якості ви будете використовувати?
2. як ви бачите побудову бейзлайну?
3. які готові рішення (включно зі state-of-the-art) вже існують та на яких підходах?
(Якщо немає рішень для вашої задачі, дослідіть рішення для схожих задач.)

За результатами дослідження напишіть відповіді на ці питання у текстовому (чи md) форматі та збережіть у директорії `students/` в теці з вашим іменем.

## Крайній термін

29.03.2018
